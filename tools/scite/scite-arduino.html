<html>
<head>
<meta charset="UTF-8">
<title>Sviluppare per Arduino con SciTE</title>
<link rel='stylesheet' type='text/css' href='../../css/main.css'></link>
<link rel='stylesheet' type='text/css' href='css/scite-arduino.css'></link>
</head>
<body>
<p class="page-path"><a href="../../index.html#scite-arduino">risorse</a> | 
sviluppare per arduino con scite</p>
<h1>Sviluppare per Arduino con SciTE</h1>
<p>L'editor fornito dall'IDE di Arduino non offre particolari agevolazioni per 
la scrittura di codice sorgente, tanto che l'ambiente permette di 
utilizzarne uno esterno (vedi voce <span class="command">Use External 
Editor</span> del menu <span class="menu">Preferences</span>). In questa 
modalità tuttavia l'autonomia non è completa: se lo <span 
class="term">sketch</span> può essere lavorato con l'editor di testo preferito, 
la compilazione e l'<span class="term">upload</span> del firmware deve avvenire 
comunque attraverso l'IDE.</p>
<p>A partire dalla versione 1.5.2, l'IDE di Arduino offre un'interfaccia a linea 
di comando attraverso la quale un programma esterno può richiedere la 
compilazione di uno sketch o il suo caricamento sulla scheda. Le regole d'uso 
sono riportate sul <a 
href="https://github.com/arduino/Arduino/blob/master/build/shared/manpage.adoc">sito 
ufficiale</a>.</p>
<p>Questi appunti mostrano come interfacciare SciTE all'IDE di Arduino per 
compilare e fare l'upload del programma nella scheda direttamente dalla finestra 
dell'editor.</p>
<p class="note"><strong>Nota 1</strong>: gli esperimenti sono stati condotti con 
Arduino IDE 1.6.5 e SciTE 3.7.1 su Ubuntu 14.04 64 bit.</p>
<p class="note"><strong>Nota 2</strong>: per la corretta compilazione degli 
sketch, la <span class="term">toolchain</span> di Arduino richiede che il codice 
sorgente sia salvato in un file con estensione <span class="path">*.ino</span> 
all'interno di una cartella con lo stesso nome del file.</p>
<p class="note"><strong>Nota 3:</strong> i due comandi principali dell'IDE di 
Arduino, <span class="command">Verify</span> e <span 
class="command">Upload</span>, sono stati mappati per analogia nei comandi <span 
class="command">Compile (Ctrl+F7)</span> e <span class="command">Build 
(F7)</span> di SciTE rispettivamente.</p>
<h2>Configurazione di SciTE</h2>
<p>Prima di eseguire un qualunque comando è necessario specificare il percorso 
al programma dell'IDE di Arduino, il tipo di scheda Arduino con cui si intende 
lavorare, nonché la porta USB alla quale questa è connessa. A tal scopo sono 
state definite tre variabili:</p>
<pre class="code">
arduino.program=/path/to/the/arduino/ide/executable
arduino.board=package:architecture:board
arduino.port=/path/to/the/usb/port
</pre>
<p>Fare riferimento alla documentazione ufficiale per il formato e il 
significato dei parametri. Segue un esempio reale di configurazione dalla quale 
si evince che si sta utilizzando una scheda originale Arduino Uno collegata alla 
prima porta USB del computer:</p>
<pre class="code">
#
# arduino sketches support
#
arduino.program=/opt/arduino-1.6.5-r5/arduino
arduino.board=arduino:avr:uno
arduino.port=/dev/ttyACM0
</pre>
<p>Segue la definizione del comando di accesso all'interfaccia:</p>
<pre class="code">
arduino.command=$(arduino.program) --board $(arduino.board) --port 
$(arduino.port)
</pre>
<p>Si procede con la definizione del nuovo tipo di file <span 
class="code">Arduino Sketch (*.ino)</span>, includendolo nella categoria 
&ldquo;All Source&rdquo; e nell'elenco dei tipi di file disponibili della 
maschera <span class="window">Open File</span>:</p>
<pre class="code">
# arduino file type
file.patterns.arduino=*.ino
*source.patterns.arduino=$(file.patterns.arduino);
filter.arduino=Arduino Sketch (*.ino)|$(file.patterns.arduino)|
*filter.arduino=$(filter.arduino)
</pre>
<p>Si passa a definire il supporto per l'evidenziazione della sintassi 
dichiarando di voler utilizzare il parser del linguaggio C++ &mdash; gli sketch 
Arduino sono di fatto dei frammenti di programma C++ &mdash; e specificando 
quali sono i nomi di funzione che si vogliono enfatizzati:</p>
<pre class="code">
# arduino syntax highlight
lexer.$(file.patterns.arduino)=cpp

# arduino keywords and library function names
arduino.library.keywords=pinMode \
digitalWrite \
digitalRead \
analogReference \
analogRead \
analogWrite \
analogReadResolution \
analogWriteResolution \
tone \
noTone \
shiftOut \
shiftIn \
pulseIn \
millis \
micros \
delay \
delayMicroseconds \
min \
max \
abs \
constrain \
map \
pow \
sqrt \
sin \
cos \
tan \
isAlphaNumeric \
isAlpha \
isAscii \
isWhitespace \
isControl \
isDigit \
isGraph \
isLowerCase \
isPrintable \
isPunct \
isSpace \
isUpperCase \
isHexadecimal \
randomSeed \
random \
lowByte \
highByte \
bitRead \
bitWrite \
bitSet \
bitClear \
bit \
attachInterrupt \
detatchInterrupt \
interrupts \
noInterrupts \
Serial \
Stream

arduino.lcd.keywords=begin \
clear \
home \
setCursor \
write \
print \
cursor \
noCursor \
blink \
noBlink \
display \
noDisplay \
scrollDisplayLeft \
scrollDisplayRight \
autoscroll \
noAutoscroll \
leftToRight \
rightToLeft \
createChar

arduino.wire.keywords=begin \
requestFrom \
beginTransmission \
endTransmission \
write \
available \
read \
onReceive \
onRequest

keywords.$(file.patterns.arduino)=$(keywordclass.cpp)
keywords2.$(file.patterns.arduino)=$(keywordclass2.cpp) \
$(arduino.library.keywords) \
$(arduino.lcd.keywords) \
$(arduino.wire.keywords)
</pre>
<p>La configurazione precedente presuppone che la variabile <span 
class="code">keywordclass.cpp</span> contenga l'elenco delle parole chiave del 
C++, mentre la variabile <span class="code">keywordclass2.cpp</span> contenga i 
nomi delle funzioni della libreria standard del linguaggio:</p>
<pre class="code">
# list of c++ keywords
keywordclass.cpp=alignas \
alignof \
and \
and_eq \
...
xor \
xor_eq

# list of c/c++ library function names
keywordclass2.cpp=abort \
abs \
acos \
...
vscanf \
vsscanf
keywords2.$(file.patterns.cpp)=$(keywordclass2.cpp)
</pre>
<p>Entrambe le variabili possono essere lasciate vuote o non essere dichiarate 
affatto, nel qual caso verrebbero evidenziati solo i nomi specificati nelle 
variabili <span class="code">arduino.*.keywords</span>, perdendo di fatto un po' 
del potere espressivo disponibile in SciTE. È da tener conto che 
l'evidenziazione delle parole chiave e delle chiamate a funzione avviene 
solamente se sono stati definiti gli stili appropriati:</p>
<pre class="code">
# style for the C++ "keywords"-class words
style.cpp.5=...

# style for the C++ "keywords2"-class words
style.cpp.16=...
</pre>
<p>Essendo gli sketch di Arduino dei frammenti di C++ veri e propri, conviene 
sfruttare l'aiuto che SciTE può fornire circa la parametrizzazione delle 
funzioni della libreria standard del linguaggio, se disponibile:</p>
<pre class="code">
# arduino api specs
api.$(file.patterns.arduino)=$(SciteUserHome)/.scite/api/cpp.api
</pre>
<p>Resta da specificare la corrispondenza tra i comandi di SciTE e quelli 
dell'IDE Arduino:</p>
<pre class="code">
# arduino commands
if PLAT_UNIX
command.compile.$(file.patterns.arduino)=$(arduino.command) --verify $(FilePath)
command.build.$(file.patterns.arduino)=$(arduino.command) --upload $(FilePath)
</pre>
<p class="modification-notice">Pagina modificata il 05/12/2016</p>
</body>
</html>
