<html>
<head>
<title>Cppcheck</title>
<link rel='stylesheet' type='text/css' href='../css/main.css'></link>
</head>
<body>
<p class="page-path"><a href="../index.html#cppcheck">risorse</a> | cppcheck</p>
<h1>Cppcheck</h1>
<p><a href="http://cppcheck.sourceforge.net/">Cppcheck</a> &egrave; un analizzatore <em>statico</em> di codice C/C++ &ndash; statico perch&eacute; basato sull'analisi dei sorgenti piuttosto che sugli effetti del lancio dell'eseguibile. Il suo scopo &egrave; quello di individuare gli errori di programmazione prima ancora dell'esecuzione dei <em>test case</em>.</p>
<p>Tra le varie attivit&agrave; svolte dall'analizzatore, alcune degne di nota:
<ul>
	<li>individua condizioni di <em>out-of-bound</em> sugli array;</li>
	<li>effettua alcune verifiche sull'<em>exception-safety</em> del codice;</li>
	<li>individua un discreto numero di casi di <em>memory-leakage</em>;</li>
	<li>individua il potenziale dereferenziamento del puntatore nullo;</li>
	<li>segnala l'uso di funzioni non rientranti della libreria standard C;</li>
	<li>segnala l'uso di funzioni obsolete della libreria standard C;</li>
	<li>individua possibili usi scorretti di STL.</li>
</ul>
</p>
<p>Le segnalazioni prodotte si suddividono in errori veri e propri (<em>error</em>, es. <strong>&laquo;division by zero&raquo;</strong>), potenziali errori (<em>warning</em>, es. <strong>&laquo;member variable is not initialized in the constructor&raquo;</strong>), questioni stilistiche (<em>style</em>, es. <strong>&laquo;exception should be caught by reference&raquo;</strong>), aspetti legati all'efficienza (<em>performance</em>, es. <strong>&laquo;prefer prefix ++/-- operators for non-primitive types&raquo;</strong>) o alla portabilit&agrave; (<em>portability</em>, es. <strong>&laquo;assigning an address value to the integer (int/long/etc) type is not portable&raquo;</strong>).</p>
<p>Un interessante aspetto di Cppcheck &egrave; che pu&ograve; essere invocato dalla linea di comando. Questa caratteristica mi ha permesso di sfruttarlo nella procedura di build di un progetto C++ di medie dimensioni, interrompendo il processo nel caso Cppcheck individui una o pi&ugrave; condizioni d'errore. Lo script che segue torna <span class="code">0</span> se l'invocazione di Cppcheck non ha evidenziato errori, <span class="code">1</span> in caso contrario:</p>
<pre class="code">
rem cppcheck.cmd
@echo off

if &quot;%1&quot;==&quot;&quot; echo Usage: %~n0 source-files-or-folders &amp;&amp; exit /b %ERROR%

set PROGRAMFILES32=%ProgramFiles(x86)%
if &quot;%PROCESSOR_ARCHITECTURE%&quot;==&quot;x86&quot; set PROGRAMFILES32=%ProgramFiles%

set ANALYSER=&quot;%PROGRAMFILES32%\Cppcheck\cppcheck.exe&quot;
set TEST_FLAGS=--version ^&gt;nul 2^&gt;^&amp;1
set FLAGS=%* --template gcc --enable=all ^&gt; nul 2^&gt; %REPORT%
set REPORT=cppcheck.log
set ERROR_PATTERN= error:

%ANALYSER% %TEST_FLAGS%
if %ERRORLEVEL% NEQ 0 set ERROR=%ERRORLEVEL% &amp;&amp; echo cppcheck not found &amp;&amp; exit /b %ERROR%

echo analysing sources...
%ANALYSER% %FLAGS%
findstr /L /C:&quot;%ERROR_PATTERN%&quot; %REPORT% 1&gt; nul 2&gt;&amp;1
if %ERRORLEVEL% EQU 0 echo errors detected: see &quot;%REPORT%&quot; for details &amp;&amp; exit /b 1
del /q %REPORT%
</pre>
<p>Lo script viene avviato passando come parametri le directory che contengono i file da analizzare:</p>
<pre class="code">
C:\...\&gt;cppcheck.cmd project-base-dir\sources project-base-dir\tests
</pre>
<p>Se avviato da linea di comando, Cppcheck &egrave; anche in grado di eseguire delle verifiche personalizzate: &egrave; sufficiente infatti riportare l'espressione regolare che individua il codice sospetto, assieme al messaggio e alla natura della segnalazione da generare, in un file XML da indicare tra i parametri d'avvio. Il manuale spiega chiaramente come sfruttare questa possibilit&agrave;.</p>
<p class="modification-notice">Pagina modificata l'8/11/2011</p>
</body>
</html>
