<html>
<head>
<title>Good Unit Tests</title>
<link href="../css/main.css" rel="stylesheet" type="text/css"></link>
</head>
<body>
<p class="page-path"><a href="../index.html#gut">risorse</a> | good unit tests</p>
<h1>Good Unit Tests</h1>
<h2>Introduzione</h2>
<p><em>gut</em> (acronimo di <em>Good Unit Tests</em>) &egrave; una piccola infrastruttura di test che sto sviluppando per il test di software C++ in ambiente Windows 32/64 bit con Visual Studio 2008/2012 e MinGW/GCC 4.8.2. Come molti che per una ragione o l'altra non hanno potuto avvalersi di una libreria di test, tutto ebbe inizio da un'<span class="code">assert</span>:</p>
<pre class="code">
#include &lt;cassert&gt;

// my first test case
int main()
{
  int a = 0;
  assert(a == 1); // boom!
}
</pre>
<p>Ben presto una macro prese il posto della meno pratica <span class="code">assert</span>:</p>
<pre class="code">
#include &lt;iostream&gt;

#define TEST(test_) \
  do { \
    if (!(test_)) \
      std::cerr &lt;&lt; __FILE__ &lt;&lt; &quot;(&quot; &lt;&lt; __LINE__ &lt;&lt; &quot;) : TEST error: &quot; &lt;&lt; #test_ &lt;&lt; std::endl; \
  } while (0)

// my first test case
int main()
{
  int a = 0;
  TEST(a == 1);
}

/* output:
 *
 * test.cpp(14) : TEST error: a == 1
 */
</pre>
<p>Da questa forma molto primitiva, traendo ispirazione da ci&ograve; che si trovava sulla rete (l'analisi di Noel Llopis<a href="#rif-3"><sup>[3]</sup></a> in primis, ma in particolare l'intervento di Kevlin Henney a ACCU 2010<a href="#rif-2"><sup>[2]</sup></a> e la libreria catch<a href="#rif-4"><sup>[4]</sup></a>), gut nel tempo si &egrave; evoluta; negli appunti<a href="#rif-1"><sup>[1]</sup></a> ho tenuto traccia delle varie versioni che si sono succedute.</p>
<h2>Esempi d'uso</h2>
<p>La versione corrente di gut, lungi dall'essere completa, ha raggiunto, per le mie esigenze, un discreto grado di maturit&agrave;.</p>
<h3>Test suite</h3>
<p>Una <em>test suite</em> &egrave; un file <span class="code">*.cpp</span> contenente uno o pi&ugrave; <span class="code">TEST</span>:</p>
<pre class="code">
[file test.cpp]
#include &quot;gut.h&quot;

TEST(&quot;A test&quot;) {
  // ...
}

TEST(&quot;A second test&quot;) {
  // ...
}

/* output:
 *
 * Test suite started...
 * A test: OK
 * A second test: OK
 * Ran 2 test(s) in 0s.
 * OK - all tests passed.
 */
</pre>
<p>Ogni test &egrave; caratterizzato da un nome, che viene riportato nel prospetto finale, corredato delle indicazioni riguardanti l'esito del test stesso, al momento uno tra <span class="code">OK</span> e <span class="code">FAILED</span>. L'ultima riga del prospetto fornisce l'esito finale dell'intera test suite.</p>
<h3>Controlli</h3>
<p>I test sono costituiti da istruzioni di <em>controllo</em>, che possono essere di tue tipi: <em>asserzioni</em>, il cui scopo &egrave; appurare la veridicit&agrave; di un'espressione booleana, e <em>catture</em>, che si occupano invece di verificare la presenza di eccezioni.</p>
<h4>Asserzioni</h4>
<p>Esistono due tipi di asserzioni: <span class="code">CHECK</span> e <span class="code">REQUIRE</span>. Entrambe si applicano ad una espressione booleana, ed entrambe causano il fallimento del test nel caso il valore di verit&agrave; sia <span class="code">false</span>; la seconda causa inoltre la terminazione anticipata del test corrente.</p>
<pre class="code">
#include &quot;gut.h&quot;

TEST(&quot;Assertions&quot;) {

  int a = 1;
  int b = 2;
  int c = 3;

  CHECK(a == 0);
  REQUIRE(b == 3);
  CHECK(c == 1); // won&apos;t be executed
}

/* output:
 *
 * Test suite started...
 * Assertions: FAILED
 *  test.cpp(9) : [error] a == 0 evaluates to 1 == 0
 *  test.cpp(10) : [fatal] b == 3 evaluates to 2 == 3
 * Ran 1 test(s) in 0s.
 * FAILED - 2 failure(s) in 1 test(s).
 */
</pre>
<p>Per ogni asserzione fallita nel prospetto viene indicato, oltre alla sua posizione all'interno del codice sorgente, l'espressione originale e gli effettivi valori in gioco. In particolare, il fallimento dell'asserzione <span class="code">CHECK</span> viene riportato come <span class="code">error</span>, quello di <span class="code">REQUIRE</span> come <span class="code">fatal</span>, a sottolineare il fatto che l'esecuzione del test &egrave; stata interrotta in quel punto, per proseguire col successivo.</p>
<p class="note">Preferire l'uso di <span class="code">CHECK</span> a <span class="code">REQUIRE</span>, per evidenziare fin da subito tutti i casi d'errore (<span class="code">REQUIRE</span> interrompe l'esecuzione del test in corrispodenza del primo). Limitare l'uso di <span class="code">REQUIRE</span> ai casi in cui non &egrave; possibile/conveniente proseguire nel test, come ad esempio nel caso non sia stato possibile acquisire una risorsa (es. per verificare l'effettiva apertura di un file):</p>
<pre class="code">
// ...

TEST(&quot;CHECK vs. REQUIRE&quot;) {
  std::ifstream file(&quot;file.txt&quot;);

  CHECK(file.good());
  // not sure if file is good

  REQUIRE(file.good());
  // if we got here, the file is certainly good!
  // ...
}
</pre>
<h4>Catture</h4>
<p>Il controllo sulle eccezioni avviene tramite la famiglia di clausole che si applicano all'espressione che ci si aspetta sollevi l'eccezione; <span class="code">THROWS</span> ad esempio, verifica che venga sollevata un'eccezione di un tipo predefinito:</p>
<ul>
</ul>
<pre class="code">
#include &quot;gut.h&quot;

TEST(&quot;Assertions&quot;) {

  int a = 1;
  int b = 2;
  int c = 3;

  CHECK(a == 0);
  REQUIRE(b == 3);
  CHECK(c == 1); // won&apos;t be executed
}

<ins>void fnThatNotThrows() {
}

int fnThatThrowsARuntimeError() {
  throw std::runtime_error(&quot;a runtime error&quot;);
}

int fnThatThrowsAnInt() {
  throw 42;
}

TEST(&quot;Captures&quot;) {

  THROWS(fnThatNotThrows(), std::runtime_error);
  THROWS(fnThatThrowsARuntimeError(), std::logic_error);
  THROWS(fnThatThrowsAnInt(), std::runtime_error);
}</ins>

/* output:
 *
 * Test suite started...
 * Assertions: FAILED
 *  test.cpp(9) : [error] a == 0 evaluates to 1 == 0
 *  test.cpp(10) : [fatal] b == 3 evaluates to 2 == 3
<ins> * Captures: FAILED
 *  test.cpp(27) : [error] fnThatNotThrows() did not throw
 *  test.cpp(28) : [error] fnThatThrowsARuntimeError() threw an unexpected exception "a runtime error"
 *  test.cpp(29) : [error] fnThatThrowsAnInt() threw an unknown exception
 * Ran 2 test(s) in 0s.
 * FAILED - 5 failure(s) in 2 test(s).
 */</ins>
</pre>
<p>Sono disponibili quattro modalit&agrave; di cattura:</p>
<ul>
	<li><span class="code">THROWS(expr, type)</span> verifica che il codice di test solleva un'eccezione del tipo indicato;</li>
	<li><span class="code">THROWS_WITH_MESSAGE(expr, type, what)</span> verifica che venga sollevata un'eccezione del tipo indicato e con attributo <span class="code">what()</span> identico a quello specificato;</li>
	<li><span class="code">THROWS_ANYTHING(expr)</span> verifica che venga sollevata un'eccezione qualunque;</li>
	<li><span class="code">THROWS_NOTHING(expr)</span> verifica che non venga sollevata alcuna eccezione.</li>
</ul>
<p class="note">Il sollevamento di un'eccezione al di fuori di una clausola <span class="code">THROWS</span> causa il fallimento immediato del test, alla stregua di una <span class="code">REQUIRE</span> fallita, fornendo come posizione dell'errore, per forza di cose, un riferimento all'implementazione di gut di dubbia utilit&agrave;:</p>
<pre class="code">
#include &quot;gut.h&quot;

TEST(&quot;Assertions&quot;) {

  int a = 1;
  int b = 2;
  int c = 3;

  CHECK(a == 0);
  REQUIRE(b == 3);
  CHECK(c == 1); // won&apos;t be executed
}

void fnThatNotThrows() {
}

int fnThatThrowsARuntimeError() {
  throw std::runtime_error(&quot;a runtime error&quot;);
}

int fnThatThrowsAnInt() {
  throw 42;
}

TEST(&quot;Captures&quot;) {

  THROWS(fnThatNotThrows(), std::runtime_error);
  THROWS(fnThatThrowsARuntimeError(), std::logic_error);
  THROWS(fnThatThrowsAnInt(), std::runtime_error);
  <ins>CHECK(fnThatThrowsAnInt() == 0);
  fnThatNotThrows(); // won&apos;t be executed</ins>
}

/* output:
 *
 * Test suite started...
 * Assertions: FAILED
 *  test.cpp(9) : [error] a == 0 evaluates to 1 == 0
 *  test.cpp(10) : [fatal] b == 3 evaluates to 2 == 3
 * Captures: FAILED
 *  test.cpp(27) : [error] fnThatNotThrows() did not throw
 *  test.cpp(28) : [error] fnThatThrowsARuntimeError() threw an unexpected exception "a runtime error"
 *  test.cpp(29) : [error] fnThatThrowsAnInt() threw an unknown exception
<ins> *  gut.h(907) : [fatal] unknown exception caught
 * Ran 2 test(s) in 0s.
 * FAILED - 6 failure(s) in 2 test(s).
 */</ins>
</pre>
<p>La natura delle macro <span class="code">THROWS</span> &egrave; affine all'asserzione <span class="code">CHECK</span>, nel senso che il loro fallimento non causa l'interruzione del test. &Egrave; disponibile una forma pi&ugrave; &ldquo;drastica&rdquo; delle stesse, che in caso d'errore sospendono l'esecuzione del test; si distinguono da quelle convenzionali per il prefisso <span class="code">REQUIRE_</span>, per analogia con l'omonima asserzione:</p>
<ul>
	<li><span class="code">REQUIRE_THROWS(expr, type)</span>;</li>
	<li><span class="code">REQUIRE_THROWS_WITH_MESSAGE(expr, type, what)</span>;</li>
	<li><span class="code">REQUIRE_THROWS_ANYTHING(expr)</span>;</li>
	<li><span class="code">REQUIRE_THROWS_NOTHING(expr)</span>.</li>
</ul>

<h3>Esito del test</h3>
<p>Il fallimento di un'asserzione o di una cattura causa il fallimento del test (oltre al gi&agrave; citato caso di un'eccezione inaspettata), che viene perci&ograve; classificato come <span class="code">FAILED</span>. Alla stessa stregua, il fallimento di un test causa a cascata il fallimento dell'intera test suite.</p>
<h3>Esito della test suite</h3>
<p>Una test suite viene considerata conclusa con successo (e conseguentemente marcata <span class="code">OK</span>) solo se tutti i test al suo interno si sono conclusi con successo; in caso contrario, viene classificata <span class="code">FAILED</span>.</p>
<h2>Esempio</h2>
<p>Quel che segue &egrave; un esempio di test suite per una lista <em>MRU &ndash; Most Recently Used</em> di stringhe. Il file rappresenta una sorta di specifica, per ogni aspetto del funzionamento richiesto &egrave; infatti stato predisposto un test apposito. I test condividono la stessa struttura: predisposizione dell'ambiente (il <em>given</em> del <a href="https://en.wikipedia.org/wiki/Behavior-driven_development">BDD &ndash; Behaviour-driven development</a>, o il <em>setup</em> di xUnit), attivazione della funzionalit&agrave; (<em>when</em>/<em>exercise</em>) e verifica dell'effetto (<em>then</em>/<em>verify</em> &ndash; il <em>teardown</em> previsto da xUnit &egrave; qui implicito).</p>
<pre class="code">
#include &quot;gut.h&quot;
#include &quot;recently-used-list.h&quot;

TEST(&quot;Initial list is empty&quot;) {
  RecentlyUsedList anEmptyList;

  CHECK(anEmptyList.empty());
  CHECK(anEmptyList.size() == 0);
}

TEST(&quot;Insertion to empty list is retained&quot;) {
  RecentlyUsedList aListWithOneElement;
  aListWithOneElement.insert(&quot;one&quot;);

  CHECK(!aListWithOneElement.empty());
  CHECK(aListWithOneElement.size() == 1);
  CHECK(aListWithOneElement[0] == &quot;one&quot;);
}

TEST(&quot;Distinct insertions are retained in stack order&quot;) {
  RecentlyUsedList aListWithManyElements;
  aListWithManyElements.insert(&quot;one&quot;);
  aListWithManyElements.insert(&quot;two&quot;);
  aListWithManyElements.insert(&quot;three&quot;);

  CHECK(!aListWithManyElements.empty());
  CHECK(aListWithManyElements.size() == 3);
  CHECK(aListWithManyElements[0] == &quot;three&quot;);
  CHECK(aListWithManyElements[1] == &quot;two&quot;);
  CHECK(aListWithManyElements[2] == &quot;one&quot;);
}

TEST(&quot;Duplicate insertions are moved to the front but not inserted&quot;) {
  RecentlyUsedList aListWithDuplicatedElements;
  aListWithDuplicatedElements.insert(&quot;one&quot;);
  aListWithDuplicatedElements.insert(&quot;two&quot;);
  aListWithDuplicatedElements.insert(&quot;three&quot;);
  aListWithDuplicatedElements.insert(&quot;two&quot;);

  CHECK(!aListWithDuplicatedElements.empty());
  CHECK(aListWithDuplicatedElements.size() == 3);
  CHECK(aListWithDuplicatedElements[0] == &quot;two&quot;);
  CHECK(aListWithDuplicatedElements[1] == &quot;three&quot;);
  CHECK(aListWithDuplicatedElements[2] == &quot;one&quot;);
}

TEST(&quot;Out of range indexing throws exception&quot;) {
  RecentlyUsedList aListWithOneElement;
  aListWithOneElement.insert(&quot;one&quot;);

  THROWS(aListWithOneElement[1], std::out_of_range);
}
</pre>
<h2>Opzioni e personalizzazioni</h2>
<ul>
<h3>Espressioni booleane complesse</h3>
<p>A fronte del fallimento di un'espressione booleana non relazionale (che non coinvolga cio&eacute; un operatore tipo <span class="code">==</span>, <span class="code">&lt;</span>, <span class="code">&gt;=</span>, &hellip;) la macro <span class="code">CHECK</span> si limita a indicare la presenza di un inatteso <span class="code">false</span>:</p>
<pre class="code">
#include &quot;gut.h&quot;

bool isOdd(int n) {
  return n % 2 == 1;
}

TEST(&quot;Custom boolean expression&quot;) {
  int i = 4;
  CHECK(isOdd(i));
}

/* output:
 *
 * Test suite started...
 * Custom boolean expression: FAILED
 *  prova.cpp(9) : [error] isOdd(i) evaluates to false     // what?!
 * Ran 1 test(s) in 0s.
 * FAILED - 1 failure(s) in 1 test(s).
 */
</pre>
<p>&Egrave; possibile tuttavia ottenere informazioni pi&ugrave; dettagliate riscrivendo la funzione <span class="code">isOdd</span>, in questo modo:</p>
<pre class="code">
#include &quot;gut.h&quot;

<del>bool isOdd(int n) {
  return n % 2;
}</del>

<ins>gut::Boolean isOdd(int n) {
  return gut::Boolean(n % 2 == 1) &lt;&lt; n &lt;&lt; &quot; mod 2 != 0&quot;;
}</ins>

TEST(&quot;Custom boolean expression&quot;) {
  int i = 4;
  CHECK(isOdd(i));
}

/* output:
 *
 * Test suite started...
 * Custom boolean expression: FAILED
 <ins>*  prova.cpp(9) : [error] isOdd(i) evaluates to 4 mod 2 != 0</ins>
 * Ran 1 test(s) in 0s.
 * FAILED - 1 failure(s) in 1 test(s).
 */
</pre>
<p>In sostanza, anzich&eacute; ritornare un semplice <span class="code">bool</span>, la funzione restituisce un oggetto di tipo <span class="code">gut::Boolean</span> inizializzato con il valore di verit&agrave; originale, corredato dall'eventuale messaggio d'errore &ndash; che apparir&agrave; nel prospetto in caso il valore di ritorno sia <span class="code">false</span>. Il messaggio viene composto incrementalmente, serializzando le varie componenti direttamente nell'oggetto <span class="code">Boolean</span> tornato. Esempi pi&ugrave; complessi (<span class="code">AreAlmostEqual</span> per l'uguaglianza di numeri <em>floating-point</em>, <span class="code">AreTextFileEqual</span> che confronta due file di testo evidenziando la prima differenza trovata) sono riportati nella <a href="gut-4.html">quarta parte</a> degli appunti (la <a href="gut-13.html">tredicesima parte</a> presenta un piccolo refactoring della classe <span class="code">Boolean</span> di cui gli esempi non tengono conto).</p>
<h3>fail-fast</h3>
<p>L'opzione <em>fail-fast</em> termina anticipatamente l'intera test suite in corrispondenza del primo errore. Per attivarla, &egrave; sufficiente definire la macro <span class="code">GUT_FAILFAST</span> immediatamente dopo la direttiva di inclusione di gut<a href="#rif-1.7"><sup>[1.7]</a>, <a href="#rif-1.8"><sup>[1.8]</a>.</p>
<h3>Messaggi</h3>
<p>&Egrave; possibile arricchire il prospetto finale di messaggi personalizzati tramite le macro <span class="code">EVAL</span>, <span class="code">INFO</span>, <span class="code">WARN</span> e <span class="code">FAIL</span>:</p>
<ul>
	<li><strong><span class="code">EVAL</span></strong>: visualizza il valore di un'espressione se il test fallisce;</li>
	<li><strong><span class="code">INFO</span></strong>: visualizza un messaggio testuale libero se il test fallisce;</li>
	<li><strong><span class="code">WARN</span></strong>: visualizza un messaggio testuale libero indipendentemente</dd> dall'esito del test;</li>
	<li><strong><span class="code">FAIL</span></strong>: visualizza un messaggio testuale libero indipendentemente dall'esito del test e causa il fallimento dello stesso.</li>
</ul>
<h3>Prospetti</h3>
<p>La <a href="gut-10.html">decima</a> e la <a href="gut-14.html">quattordicesima</a> parte degli appunti mostrano come personalizzare il prospetto finale definendo un oggetto <span class="code">Report</span> dedicato.</p>
</ul>
<h2>Punti aperti</h2>
<p>Alcune spunti per eventuali sviluppi futuri:</p>
<ul>
<li>segmentazione del codice di test (es. <span class="code">SECTIONS</span>);</li>
<li><em>fixtures</em>, sebbene si sta assistendo ad una tendenza a non supportarle, almeno nel contesto degli <em>unit-test</em><a href="#rif-5"><sup>[5]</sup></a><a href="#rif-6"><sup>[6]</sup></a>;</li>
<li>selezione dei test da eseguire, per nome o <em>tag</em>;</li>
<li>abilitazione delle <em>feature</em> opzionali da linea di comando;</li>
<li><em>thread-safety</em>;</li>
<li>&hellip;</li>
</ul>
<h2>Codice sorgente</h2>
<p class="note">Fare riferimento agli appunti più recenti per accedere alla versione aggiornata dei sorgenti.</p>
<h2>Riferimenti</h2>
<ol>
	<a name="rif-1"></a>
	<li class="ref">Gli appunti di <em>Good Unit Tests</em> tracciano l'evoluzione nel tempo dell'infrastruttura:
	<ul>
		<a name="rif-1.1"></a>
		<li class="ref"><a href="gut-1.html">parte 1</a>, <a href="gut-1-bis.html">parte 1 bis</a>: macro <span class="code">CHECK</span> e cattura dell'espressione;</li>
		<a name="rif-1.2"></a>
		<li class="ref"><a href="gut-2.html">parte 2</a>: macro <span class="code">THROW</span> per la verifica delle eccezioni;</li>
		<a name="rif-1.3"></a>
		<li class="ref"><a href="gut-3.html">parte 3</a>: oggetto <span class="code">Report</span> per la visualizzazione degli errori;</li>
		<a name="rif-1.4"></a>
		<li class="ref"><a href="gut-4.html">parte 4</a>: espressioni booleane <em>custom</em> (<span class="code">AreAlmostEqual</span> su valori <span class="code">float</span>/<span class="code">double</span>, <span class="code">AreTextFileEqual</span>, &hellip;);</li>
		<a name="rif-1.5"></a>
		<li class="ref"><a href="gut-5.html">parte 5</a>: macro <span class="code">REQUIRE</span> per terminare anticipatamente il test in caso di errore;</li>
		<a name="rif-1.6"></a>
		<li class="ref"><a href="gut-6.html">parte 6</a>: strutturazione del codice di test in <span class="code">TEST</span> e <span class="code">TEST_SUITE</span>;</li>
		<a name="rif-1.7"></a>
		<li class="ref"><a href="gut-7.html">parte 7</a>: rivisitazione della struttura <span class="code">TEST</span>/<span class="code">TEST_SUITE</span>, opzione <em>fail-fast</em>;</li>
		<a name="rif-1.8"></a>
		<li class="ref"><a href="gut-8.html">parte 8</a>: macro <span class="code">EVAL</span>, <span class="code">INFO</span>, <span class="code">WARN</span> e <span class="code">FAIL</span>, colori in console, revisione dell'opzione <em>fail-fast</em>;</li>
		<a name="rif-1.9"></a>
		<li class="ref"><a href="gut-9.html">parte 9</a>: gestione dei confronti tra puntatori generici e <span class="code">nullptr</span>;</li>
		<a name="rif-1.10"></a>
		<li class="ref"><a href="gut-10.html">parte 10</a>: reportistica personalizzata senza la necessit&agrave; di derivare da <span class="code">Report</span>;</li>
		<a name="rif-1.11"></a>
		<li class="ref"><a href="gut-11.html">parte 11</a>: nuove macro di cattura (<span class="code">THROWS_*</span> e <span class="code">REQUIRE_THROWS_*</span>);</li>
		<a name="rif-1.12"></a>
		<li class="ref"><a href="gut-12.html">parte 12</a>: refactoring della gerarchia <span class="code">Expression</span>.</li>
		<a name="rif-1.13"></a>
		<li class="ref"><a href="gut-13.html">parte 13</a>: refactoring di <span class="code">Boolean</span>.</li>
		<a name="rif-1.14"></a>
		<li class="ref"><a href="gut-14.html">parte 14</a>: disaccoppiamento di <span class="code">Report</span> da gut.</li>
		<a name="rif-1.15"></a>
		<li class="ref"><a href="gut-15.html">parte 15</a>: fix di <span class="code">GUT_ENABLE_FAILFAST</span>, colori nella console in Linux.</li>
		<a name="rif-1.16"></a>
		<li class="ref"><a href="gut-16.html">parte 16</a>: fix di <span class="code">DefaultReport</span>, refactoring interno.</li>
		<a name="rif-1.17"></a>
		<li class="ref"><a href="gut-17.html">parte 17</a>: eliminato un <em>warning</em> di GCC nell'uso di enumerati.</li>
		<li class="ref"><a href="gut-18.html">parte 18</a>: macro per il <em>benchmarking</em> del codice.</li>
		<li class="ref"><a href="gut-19.html">parte 19</a>: attivazione (opzionale) del debugger.</li>
		<li class="ref"><a href="gut-20.html">parte 20</a>: supporto delle <em>initialization list</em>.</li>
	</ul>
	</li>
	<a name="rif-2"></a>
	<li class="ref">Henney, K. &quot;Rethinking Unit Testing in C++&quot;. <em>Skills Matters: ACCU 2010: Rethinking Unit Testing in C++</em>. &lt;<a href="http://skillsmatter.com/podcast/agile-testing/kevlin-henney-rethinking-unit-testing-in-c-plus-plus">http://skillsmatter.com/podcast/agile-testing/kevlin-henney-rethinking-unit-testing-in-c-plus-plus</a>&gt;. Visitato il 20 Marzo 2012.</li>
	<a name="rif-3"></a>
	<li class="ref">Llopis, N. &quot;Exploring the C++ Unit Testing Framework Jungle&quot;. <em>Games from Within</em>. &lt;<a href="http://gamesfromwithin.com/exploring-the-c-unit-testing-framework-jungle">http://gamesfromwithin.com/exploring-the-c-unit-testing-framework-jungle</a>&gt;. Visitato il 3 Luglio 2014.</li>
	<a name="rif-4"></a>
	<li class="ref">Nash, P. &quot;Catch&quot;. <em>philsquared/Catch - github</em>. &lt;<a href="https://github.com/philsquared/Catch">https://github.com/philsquared/Catch</a>&gt;. Visitato il 30 Giugno 2014.</li>
	<a name="rif-5"></a>
	<li class="ref">Newkirk, J. &quot;Announcing xUnit.net&quot;. <em>James Newkirk's blog</em>. &lt;<a href="http://jamesnewkirk.typepad.com/posts/2007/09/announcing-xuni.html">http://jamesnewkirk.typepad.com/posts/2007/09/announcing-xuni.html</a>&gt;. Visitato il 30 Giugno 2014.</li>
	<a name="rif-6"></a>
	<li class="ref">Newkirk, J. &quot;Why you should not use SetUp and TearDown in NUnit&quot;. <em>James Newkirk's blog</em>. &lt;<a href="http://jamesnewkirk.typepad.com/posts/2007/09/why-you-should-.html">http://jamesnewkirk.typepad.com/posts/2007/09/why-you-should-.html</a>&gt;. Visitato il 30 Giugno 2012.</li>
</ol>
<p class="modification-notice">Pagina modificata il 29/10/2014</p>
</body>
</html>
